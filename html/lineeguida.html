<html>
  <head>
    <title>Linee guida per la traduzione</title>
    <meta charset="UTF-8">
    <style type="text/css">
      body { font-family: sans; }
      li { margin-top: 1em; font-size: 110%; }
    </style>
  </head>
  <body>
    <a href="index.html">Indietro</a>
    <h1>Linee guida per la traduzione</h1>
    <ul>
      <li>
        Eventuali tag XML che trovate nei testi da tradurre devono 
        essere conservati immutati, e ciò che si trova tra il tag di 
        apertura e chiusura tradotto in modo appropriato, tenendo conto 
        della natura del tag (se per esempio è un link va tenuto conto 
        che il testo sarà renderizzato come tale).
      </li>
      <li>
        Salvo le norme grammaticali dell'italiano impongano 
        diversamente ricalcate il più possibile la punteggiatura 
        originale.
      </li>
      <li>
        Stessa cosa per le maiuscole/minuscole, salvo e norme 
        grammaticali non impongano diversamente mantenetele come 
        nell'originale.
      </li>
      <li>
        I termini tecnici che non hanno un equivalente italiano 
        comunemente usato vanno lasciare in inglese. (es. filesystem, 
        file, directory, host, ecc.). Da evitare l'uso della parola 
        "cartella" per le directory, per esempio.
      </li>
      <li>
        Le parole in lingua straniera per norma grammaticale vengono 
        usate esclusivamente al singolare nel testo italiano (es. "i 
        filesystem", anziché "i filesystems").
      </li>
      <li>
        Lo strumento gettext scompone il testo in tanti pezzettini. 
        Traducendo un libro o un articolo non dimenticare di 
        considerare comunque il contesto generale. Potete aiutarvi con 
        una copia renderizzata dell'handbook a portata di mano.
      </li>
      <li>
        In generale cercare di tradurre in modo letterale. Se il 
        risultato fosse incomprensibile o dovesse scorrere male 
        sentitevi liberi di riformularlo con parole vostre. Prima di 
        farlo meglio però rileggere l'intero testo e sistemarlo nel 
        contesto.
      </li>
      <li>
        Poiché in inglese no esiste, come invece esiste in italiano, la 
        distinzione tra il tu e il lei formale, l'handbook è scritto 
        alla seconda persona singolare. Per mantenere uno stile 
        costante nel manuale propongo la seguente norma: evitare l'uso 
        della terza persona singolare (lei) che apparirebbe troppo 
        formale, usiamo la seconda persona singolare (tu) dove suona 
        bene e la forma impersonale negli altri casi.
      </li>
      <li>
        Usare un controllo ortografico, se usate Zanata dovreste poter 
        usare quello del browser web.
      </li>
      <li>
        Fare sempre riferimento alla precedente traduzione, che veniva 
        effettuata direttamente sull'XML, quindi non è disponibile in 
        formato ".po". Laddove il testo inglese non è cambiato, 
        suggerirei di usarla senza modifiche salvo non siate veramente 
        convinti che non sia soddisfacente e possa essere migliorata. 
        Anche nelle parti in cui le modifiche al testo inglese sono 
        minime, tenere comunque conto di come era fatta la precedente 
        traduzione.
      </li>
    </ul>
  </body>
</html>
